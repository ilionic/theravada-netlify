---
layout: post
title: Abhidhamma
category: mokymas
tags:
  - mokymas
---
_Abhidhamma_ – tai aukštesnis Budos mokymas. Ji nagrinėja esminius Budos _Dhammos_ dalykus, nepasitelkiant įprastos sutartinės terminijos. Mūsų buičiai priduodančius tikrąją prigimtį elementus ji analizuoja tiesiogiai, o visa, kas susiję su santykine tikrove, paliekama neliečiant. _Abhidhammos_ knygos itin detaliai tyrinėja proto ir materijos elementus, sudarančius tai, ką vadiname gyvenimu, tai, ką vadiname pasauliu. _Abhidhammoje_ nekalbama apie asmenis, vietas ar daiktus, nes absoliučia prasme jie neegzistuoja. Tai tik sutartiniai pavadinimai ir vardai, kuriuos naudojame, kad įgalintume atpažinimą ir bendravimą. Tai, ką vadiname asmeniu, vieta ar daiktu, yra tik skirtingų rūšių proto ir materijos reiškiniai, be galo greitai keičiantys vienas kitą ir taip sudarantys besitęsiančios vienumos įspūdį. Tad _Abhidhamma_ nagrinėja absoliučias arba galutines tikroves, ir įsigilinimas į ją gali atnešti mums geresnį įžvalgos meditacijos praktikos supratimą.

_Abhidhammos_ studijos gali tapti neįkainojamos kelyje į susitaikymą su tikra gyvenimo prigimtimi ir į jo momentinių įvykių sekos supratimą. Čia visiškai aiškiai parodoma, jog gyvenimas egzistuoja tik akimirką. Praeities momentai jau pasibaigė, jie nebegali sugrįžti. Ateitis dar neįvyko, tad jos dar nėra. Tik dabartinis momentas yra tai, kas tikrai egzistuoja šiuo momentu. Žiūrint į gyvenimo patyrimus per _Abhidhammos_ prizmę, analizuojami patirtis sudarantis akimirksniai. Paaiškėja, kad juos sudaro skirtingi veiksnias: sąmonė, protines veiksmės ir sąmonės objektai. Taip pat paaiškėja glaudus proto ir materijos sąryšis. Palankūs momentai atskiriami nuo nepalankių taip, kad galėtume suprasti skirtumą tarp jų, ir tokiu būdu išvystyti daugiau palankių, sveikų būsenų. _Abhidhamma_ leidžia mums pamatyti skirtumą tarp atskirų gyvenimo momentų: žinoti, kad matymo momentas skiriasi nuo girdėjimo momento, girdėjimo ir mąstymo apie išgirstą momentai nėra tas pat, skonio ir kvapo pajūtimo momentai yra skirtingi ir net, kad skonis ir ragavimas nėra tas pat. _Abhidhamma_ padeda mums suvokti šį gyvenimo momentiškumą. Gyvenimas – tai tik praeities momentų apspręsta akimirka, sukylanti akimirksniu ir tuoj pat išnykstanti tam, kad būtų pakeista kitu momentu. Du iš eilės einantys momentai niekad nėra tapatūs. 

Tie, ką ši tema sudomino, gali parsisiųsti nedidelės knygos, supažindinančios su _Abhidhammos_ pagrindais ir taikymu, vertimą. 

[dr. N.K.G. Mendis „Abhidhamma praktikoje“](https://drive.google.com/file/d/1YI4IGpKGd3nhKjGTCj_cCUM-5UYn1OB2/view?usp=drivesdk)
