I"<<h5 id="iš-prof-a-beinoriaus-evaṃ-me-suttam-apie-ankstyvojo-budizmo-bendruomenės-kanono-ir-kalbos-raidą">(iš prof. A. Beinoriaus <em>Evaṃ me suttam</em>: Apie ankstyvojo budizmo bendruomenės, kanono ir kalbos raidą)</h5>

<p>Nors Indijos kultūros kontekte labai sunku, o kartais išvis neįmanoma kalbėti apie chronologiją, pabandykime glaustai apžvelgti budistinio kanono formavimąsi ir istorinę raidą. Kanono raida yra neatsiejama nuo budistų visuotinių susirinkimų istorijos, apie kurią galime spręsti tik iš palyginti vėlesnių istorinių šaltinių. Budistų visuotinius susirinkimus, „sinodustiksliau būtų vadinti bendru „sudainavimuar tiesiog „sangieda (<em>saṅgīti, saṅgāyanā</em>), nes jų metu atmintyje saugomi Budos pamokslai būdavo viešai progiesmiu sugiedami. Kaip taikliai pastebėjo Ch. Halliseyis, budistiniai sinodai svarbūs ne tiek kaip istoriniai įvykiai, kiek kaip kultūros įvykiai, legitimuojantys atitinkamas idėjas ir pačios sanghos statusą. <sup id="fnref:1"><a href="#fn:1" class="footnote">1</a></sup> Esminė visų šių sinodų paskirtis – suderinti kanoną, susisteminti jį ir organizuoti optimalų jo perdavimą ateities kartoms, išsaugojimą atskirose bendruomenės grupėse (<em>nikāya</em>).</p>

<div class="footnotes">
  <ol>
    <li id="fn:1">
      <p>Ch. Hallisey, Councils as Ideas and Events in the Theravāda, <em>The Buddhist Forum,</em> Vol. 2, ed. by T. Skorupski, University of London, SOAS, 1991, p. 133–148. <a href="#fnref:1" class="reversefootnote">&#8617;</a></p>
    </li>
  </ol>
</div>
:ET