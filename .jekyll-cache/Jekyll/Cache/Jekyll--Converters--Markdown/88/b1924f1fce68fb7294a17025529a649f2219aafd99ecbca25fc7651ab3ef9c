I"r
<p><em>Abhidhamma</em> – tai aukštesnis Budos mokymas. Ji nagrinėja esminius Budos <em>Dhammos</em> dalykus, nepasitelkiant įprastos sutartinės terminijos. Mūsų buičiai priduodančius tikrąją prigimtį elementus ji analizuoja tiesiogai, o visa, kas susiję su santykine tikrove, paliekama neliečiant. <em>Abhidhammos</em> knygos itin detaliai tyrinėja proto ir materijos elementus, sudarančius tai, ką vadiname gyvenimu, tai, ką vadiname pasauliu. <em>Abhidhammoje</em> nekalbama apie asmenis, vietas ar daiktus, nes absoliučia prasme jie neegzistuoja. Tai tik sutartiniai pavadinimai ir vardai, kuriuos naudojame, kad įgalintume atpažinimą ir bendravimą. Tai, ką vadiname asmeniu, vieta ar daiktu, yra tik skirtingų rūšių proto ir materijos reiškiniai, be galo greitai einantys vienas paskui kitą ir taip padarantys besitęsiančios vienumos įspūdį. Tad <em>Abhidhamma</em> nagrinėja absoliučias arba galutines tikroves, ir įsigilinimas į ją gali atnešti mums geresnį įžvalgos meditacijos praktikos supratimą.</p>

<p><em>Abhidhammos</em> studijos gali tapti neįkainojamos kelyje į susitaikymą su tikra gyvenimo prigimtimi ir į jo momentinių įvykių sekos supratimą. Čia visiškai aiškiai parodoma, jog gyvenimas egzistuoja tik akimirką. Praeities momentai jau pasibaigė, jie nebegali sugrįžti. Ateitis dar neįvyko, tad jos dar nėra. Tik dabartinis momentas yra tai, kas tikrai egzistuoja šiuo momentu. Studijuojant <em>Abhidhamm_ą gyvenimo momentai suskaidomi į skirtingus veiksnius: sąmonę, protines veiksmes ir sąmonės objektus, bei parodomas jų ryšis su materija. Palankūs momentai atskiriami nuo nepalankių taip, kad galėtume suprasti skirtumą tarp jų, ir tokiu būdu išvystyti daugiau palankių, sveikų būsenų. _Abhidhamma</em> leidžia mums pamatyti skirtumą tarp atskirų gyvenimo momentų: žinoti, kad matymo momentas skiriasi nuo girdėjimo momento, girdėjimo ir mąstymo apie išgirstą momentai nėra tas pat, skonio ir kvapo pajūtimo momentai yra skirtingi, ir net kad skonis ir ragavimas nėra tas pat. <em>Abhidhamma</em> padeda mums suvokti šį gyvenimo momentiškumą. Gyvenimas – tai tik praeities momentų apspręsta akimirka, sukylanti akimirksniu ir tuoj pat išnykstanti tam, kad būtų pakeista kitu momentu. Du iš eilės einantys momentai niekad nėra tapatūs.</p>

<p>Tie, ką ši tema sudomino, gali parsisiųsti nedidelės knygos, supažindinančios su <em>Abhidhammos</em> pagrindais ir taikymu, vertimą.</p>

<p><a href="https://drive.google.com/file/d/1YI4IGpKGd3nhKjGTCj_cCUM-5UYn1OB2/view?usp=drivesdk">dr. N.K.G. Mendis „Abhidhamma praktikoje“</a></p>
:ET